<h1 id="bkm:RefHeading697951501267828">P.Oxy. 27.2469 (BL inv. 3052)</h1>
<p>Rinvenuto ad Oxyrynchos (Bahnasa), il papiro,<a href="#fn1" class="footnoteRef" id="fnref1"><sup>1</sup></a> composto di quattro frammenti combacianti, è datato al II secolo d.C. sulla base della stretta somiglianza<a href="#fn2" class="footnoteRef" id="fnref2"><sup>2</sup></a> con P. Fay. 87, del 155 d.C. (l.1-2: ἔτους ιη’ Αὐτοκράτορος Καίσαρος Τίτου Αἰλί[ο]υ | Ἁδριανοῦ Ἀντωνείνου Σεβαστοῦ Εὐσεβοῦς). Cavallo, nel suo prospetto cronologico (<span class="citation"></span>) indica P.Oxy. 2469 prima di P. Fay. 87: quest’ultimo sarà dunque da ritenere come <em>terminus ante quem</em>.<a href="#fn3" class="footnoteRef" id="fnref3"><sup>3</sup></a></p>
<p>Cavallo considera il nostro papiro il più antico testimone della cosiddetta onciale copta, la scrittura probabilmente utilizzata da Fozio per dare al suo codice un’austerità maggiore. Ecco come la descriveva:</p>
<blockquote>

</blockquote>
<p>Si possono sicuramente osservare, anche nel nostro caso, il tratto orizzontale lungo fino ad estendere il modulo al rettangolo, gli ”<em>heavy bloblike serifs</em>” (Rea 1962, 141) con cui le lettere sono rifinite e la tendenza a prolungare i tratti obliqui discendenti sul rigo di base.</p>
<p>Per quel che riguarda l’aspetto del supporto,<a href="#fn4" class="footnoteRef" id="fnref4"><sup>4</sup></a> un lungo e profondo solco percorre il papiro verticalmente e parallelamente al suo margine destro, probabilmente segno di una piegatura. Il testo è sul <em>recto</em>, il <em>verso</em> è bianco. Le righe dalla 25 alla 30 sono ben conservate per la quasi totale interezza, quindi offrono un buon riferimento per la larghezza delle precedenti e permettono scelte congetturali molto calibrate. La ricostruzione sulla base di FGrHist 104 (2.2 e 2.4) è legittima, come si può notare mettendo i testi a fronte l’uno dell’altro. Penso sia innegabile l’appartenenza dei testi alla medesima tradizione, sebbene forse in rami diversi:<a href="#fn5" class="footnoteRef" id="fnref5"><sup>5</sup></a></p>
<p><span>2</span></p>
<blockquote>

</blockquote>
<blockquote>

</blockquote>
<p>Si può dunque proporre la seguente ricostruzione:</p>
<blockquote>
<blockquote>

</blockquote>
</blockquote>
<p>Il papiro riporta dunque una versione del testo molto più ristretta del codice, mancando di interi sintagmi e frasi, come τὸν Φιλίππου πρόγονον al primo rigo, τὴν ἐλευθερίαν αὐτοῖς καὶ τὴν αὐτονομίαν al quinto μετέστησαν δὲ αὐτούς οἱ Λακεδαιμόνιοι, in quest’ultimo caso anche a detrimento del senso.</p>
<p>Vi sono poi due luoghi del papiro che forniscono una versione leggermente più dilatata, quando al rigo 22 si parla dei Greci medizzanti assieme ai Beoti, e con l’ἤδη del trentaduesimo rigo.</p>
<p>Al quinto rigo l’integrazione con αὐτονομίαν o ἐλευθερίαν resta arbitraria, ma non c’è posto comunque per il verbo.</p>
<div class="footnotes">
<hr />
<ol>
<li id="fn1"><p>Altezza: 19,2 cm. Larghezza: 3,5-4,5 cm. Margine destro: 1,6 cm.<a href="#fnref1">↩</a></p></li>
<li id="fn2"><p>”Ben oltre le pur accentuate concordanze stilistiche”, secondo <span class="citation"></span>.<a href="#fnref2">↩</a></p></li>
<li id="fn3"><p>Ed.: Rea, P.Oxy. 27.2469 1962, 141-145; <span class="citation"></span>; MP<sup>3</sup> 137; <span class="citation"></span>, <span class="citation"></span>. LDAB n°4733.<a href="#fnref3">↩</a></p></li>
<li id="fn4"><p>Ho preso visione del papiro alla British Library nel 2009.<a href="#fnref4">↩</a></p></li>
<li id="fn5"><p>Vedi p..<a href="#fnref5">↩</a></p></li>
</ol>
</div>
